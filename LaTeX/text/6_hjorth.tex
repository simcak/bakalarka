\chapter{Využití Hjorthových deskriptorů na odhad TF a kvality signálů}
\label{ch:hjorth}
% Důvody použití Hjorthových deskriptorů pro odhad TF.
% - Metoda nevyžaduje identifikaci systolických vrcholů.
% Argumentace robustností vůči šumu a periodicitou PPG signálu.
% Hjorthovy deskriptory se běžně používají v EEG (např. pro klasifikaci stavů), ale pro TF z PPG je to méně časté - a tedy inovativní.
V této kapitole je popsán alternativní přístup k odhadu srdeční tepové frekvence (\acs{TF}) z fotopletysmografického signálu (\acs{PPG}), využívající Hjorthovy deskriptory.
Na rozdíl od standardních metod~\cite{ENIKÖ,Charlton2022,NeuroKit2}, které se opírají o detekci jednotlivých systolických vrcholů a výpočet \acs{IBI}, využívá tento přístup frekvenční vlastnosti analyzovaného signálu.
To je výhodou v případech, kdy je signál poškozen šumem, artefakty, nebo když je kladen důraz na výpočetní náročnost a rychlost algoritmu.

V podkapitole~\ref{sec:hjorth_kvalita} je popsán způsob využití Hjorthových deskriptorů pro odhad kvality signálu pomocí metody náhodného lesa (\acs{RF}).

Hjorthovy deskriptory představují trojici příznaků určených z časového průběhu signálu, původně zavedených Hjorthem v~roce 1970 pro kvantitativní popis elektroencefalografických (\acs{EEG}) signálů~\cite{Hjorth1970,Hjorth1973}.
Jedná se o \textit{aktivitu} (\(H_0\)), \textit{mobilitu} (\(H_1\)) a \textit{komplexitu} (\(H_2\)), které odrážejí střední výkon, střední úhlovou frekvenci a šířku pásma.
Jejich výpočet vychází čistě z časové domény a nevyžaduje Fourierovu transformaci.

V dostupné literatuře jsme nenašli studie, které by Hjorthovy deskriptory využívaly k odhadu \acs{TF} z \acs{PPG} signálu.
Proto v této práci navrhujeme a realizujeme nový přístup založený na Hjorthově mobilitě~(\(H_1\)).
Tu počítáme na filtrovaných a několikanásobně autokorelovaných signálech.
Struktura navrženého algoritmu je znázorněna na Obr.~\ref{fig:hjorth_schemata}.

\begin{figure}[h]
	\centering
	\includegraphics[width=1\textwidth]{./obrazky/hjorth_schema.png}
	\caption[Schéma našeho algorimu, který využívá Hjorthových deskriptorů]{Blokové schéma našeho využití Hjorthových deskriptorů.}
	\label{fig:hjorth_schemata}
\end{figure}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
%                                      TEP                                     %
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Odhad TF pomocí Hjorthovy mobility}
\label{sec:hjorth_mobilita_tf}
% Načtení signálů z databází probíhá stejně jako u \ref{sec:alg_load}
% Rozdělení signálů je více modulativní, než u \ref{sec:alg_split} pro CapnoBase můžeme použít celý signál nebo libovolný počet oken s maximální délkou odpovídající 10s signálu. Pro BUT PPG (10s signály) to není možné.
Jak již bylo uvedeno, Hjorthova mobilita (\( H_1 \)) představuje odhad střední (resp. dominantní) frekvence signálu v časové oblasti, a to bez nutnosti výpočtu Fourierovy transformace.

Načtení signálů z databází probíhá stejným způsobem jako u našeho prvního algoritmu, popsaného v podkapitole~\ref{sec:alg_load}.
Odlišný přístup jsme však zvolili při dělení signálů.
Zatímco v předchozím algoritmu jsme signály z CapnoBase databáze dělili na minutové úseky, zde si můžeme ve vstupu funkce zvolit libovolný počet úseků, na~které signál rozdělíme.
Maximální počet těchto úseků odpovídá situaci, kdy jeden úsek trvá 10~s.
Pokud zbyde po rozdělení signálu část, která je kratší než délka jednoho úseku, tak ji dále nezpracováváme.
Je proto důležité zvolit takové dělení, které minimalizuje délku zahozených úseků.
Alternativou by bylo upravit algoritmus tak, aby zbylé části zpracoval samostatně, nebo je přičlenil k předchozímu úseku.
Tím bychom však porovnávali signály různých délek, což by mohlo výsledky zkreslit.

\subsection*{Předzpracování}
\label{sec:predzpracovani}
% Odstranění stejnosměrné složky signálu -> standardizace signálu.
% High-pass filtraci pro odstranění respirační složky.
% Jak fungiuje vícenásobná autokorelace -> cílem je zvýraznění nejdominantnější periodickou složku.
% Grafy autokorelace, původní signál, frekvenční spektrum obou signálů.
% KEEP IN MIND: Nepotlačují se frekvence, ale složky o vyšších/nižších frekvencích.
U analyzovaných signálů jsme provedli standardizaci.
Nejprve jsme odstranili stejnosměrnou (\acs{DC}) složku signálu, tedy jeho střední hodnotu \(\mu\).
Tento krok slouží k~centrování signálu kolem nuly, čímž omezíme vliv \acs{DC} složky na výpočet rozptylu signálu.
Ve druhém kroku standardizace jsme dělili signál zbavený hodnoty \(\mu\) jeho směrodatnou odchylkou \(\sigma\).
Rovnice pro standardizaci signálu je následující:
\begin{equation}
	\label{eq:standardizace}
	x[n] = \frac{x[n] - \mu}{\sigma}.
\end{equation}

Následně byl signál filtrován Butterworthovým hornopropustným filtrem čtvrtého řádu s mezní frekvencí 0,5~Hz v obou směrech.
Jeho amplitudová charakteristika i její druhá mocnina jsou zobrazeny na Obr.~\ref{fig:hjorth_filter}.
Cílem této filtrace bylo potlačení respirační složky, přičemž prahová frekvence byla zvolena na základě předpokládané minimální hodnoty \acs{TF}, jak je uvedeno v podkapitole~\ref{sec:STF}.

\begin{figure}[!th]
	\centering
	\includegraphics[width=1\textwidth]{./obrazky/hjorth/hp_filter_response_linear.png}
	\caption[Amplitudová charakteristika hornopropustného filtru]{Amplitudová charakteristika hornopropustného filtru.}
	\label{fig:hjorth_filter}
\end{figure}

Získaný signál byl dále sedmkrát za sebou autokorelován.
Autokorelace je operace, při které se signál koreluje sám se sebou při různých časových posunech.
Sedminásobná iterace byla zvolena na základě empirického pozorování výsledků na desetisekundových signálech z databáze CapnoBase.
Cílem opakované autokorelace je zvýraznění dominantní periodické složky signálu.
Klasická autokorelační funkce diskrétního signálu \( x[n] \) je definovaná jako:
\begin{equation}
	r_x[m] = \sum_{n=0}^{N-m-1} x[n] \cdot x[n+m],
\end{equation}
kde \( N \) je délka signálu a \( m \) je zpoždění.
Výpočet probíhal ve frekvenční oblasti pomocí rychlé Fourierovy transformace, čímž se snížila výpočetní náročnost na~\(O(i \cdot N \log N)\), kde~\(i\) je počet iterací autokorelace.
Bez použití \acs{FFT} by byla složitost \(O(N^2)\).

Po každé iteraci autokorelace byl signál převeden do rozsahu~\(<-1, 1>\) pomocí normalizace podle maximální absolutní hodnoty:
\begin{equation}
	\hat{x}[n] = \frac{x[n]}{\max |x[n]|}.
\end{equation}
Tato normalizace byla nezbytná, protože iterovaná autokorelace způsobuje exponenciální nárůst hodnot, což by vedlo k numerické nestabilitě a zkreslení výpočtu Hjorthových deskriptorů.

Opakovanou autokorelací dochází ke zvýšení spektrální ostrosti pro dominantní frekvenční složku, což jsme vyhodnotili jako žádoucí pro náš účel.

Porovnání spektra signálu před a po iterované autokorelaci je znázorněno na Obr.~\ref{fig:hjorth_predzpracovani}.
Horní část grafu zobrazuje časové průběhy původního, filtrovaného a autokorelovaného signálu, spodní část pak odpovídající spektra získaná pomocí rychlé Fourierovy transformace.
Amplitudové spektrum bylo vypočteno výhradně pro účely vizualizace a nefiguruje v samotném výpočtu Hjorthových deskriptorů.
Pro účely porovnání byla všechna spektra převedena na relativní jednotky pomocí normalizace vůči maximální hodnotě amplitudy daného signálu.

\paragraph{}
U běžných \acs{PPG} signálu odpovídají periodické složky systolickým fázím, diastolickým fázím a respiračním složkám.
Pro potlačení respiračních složek jsme použili hornopropustný filtr a pro potlačení složek diastolických fází jsme použili sedm iterací autokorelace.

\begin{figure}[!th]
	\centering
	\includegraphics[width=1\textwidth]{./obrazky/hjorth_preprocess.png}
	\caption[Porovnání původního, filtrovaného a autokorelovaného signálu]{Porovnání původního, filtrovaného a autokorelovaného signálu.}
	\label{fig:hjorth_predzpracovani}
\end{figure}

\subsection*{Výpočet TF z mobility}
\label{sec:TF_mobilita}
% Vysvětlení co znamenajá mobilita a jak se počítá -> vzorec.
% Jak se počítá TF z mobility - vzorec.
% první diference = aproximujeme dva body vedle sebe
Po předzpracování signálu jsme vypočítali Hjorthovu mobilitu.
Ta je definována~\cite{Hjorth1970,Geetika2022} jako druhá odmocnina poměru rozptylu první derivace signálu ku rozptylu signálu samotného:
\begin{equation}
	\label{eq:hjorth_mobility}
	H_1 = \sqrt{ \frac{ \mathrm{var}(x[n] - x[n-1]) }{ \mathrm{var}(x[n]) } }
	= \sqrt{ \frac{ \mathrm{var}(x') }{ \mathrm{var}(x) } }
	= \frac{ \sigma_{x'} }{ \sigma_{x} }.
\end{equation}
Jelikož pracujeme v diskrétním prostředí, je derivace aproximována první diferencí.

Rozptyl signálu \( x \) je dán vztahem:
\begin{equation}
	\label{eq:hjorth_var_signal}
	\mathrm{var}(x) = \frac{1}{N} \sum_{n=0}^{N-1} (x[n] - \mu)^2,
\end{equation}
kde \( N \) je délka okna a \( \mu \) je střední hodnota signálu.

Podobně je definován i rozptyl první derivace signálu \( x' \), přičemž první diferenci nelze definovat pro vzorek \( n = 0 \), takže součet začíná až od \( n = 1 \):
\begin{equation}
	\label{eq:hjorth_var_signal_diff}
	\mathrm{var}(x') = \frac{1}{N - 1} \sum_{n=1}^{N-1} (x'[n] - \mu')^2.
\end{equation}

Z hodnoty \( H_1 \) jsme následně odvodili dominantní frekvenci \( f_{dom} \)~[Hz], kterou jsme vynásobili šedesáti, abychom dostali odpovídající hodnotu \acs{TF} v tepech za minutu:
\begin{equation}
	\const{TF}_{\textind{Hjorth}} = 60 \cdot f_{\textind{dom}} = \frac{60 \cdot H_{\textind{1}}}{2\pi}.
\end{equation}
Hodnota dominantní frekvence je graficky znázorněna i písemně zmíněna na Obr.~\ref{fig:hjorth_predzpracovani} společně s odpovídající tepovou frekvencí a referenční hodnotou \acs{TF} z databáze.

\paragraph{}
Přestože mají klasické metody detekce vrcholů~\cite{Elgendi2013} lineární průchod signálem s~asymptotickou složitostí \( O(N) \), jejich praktická složitost může být vyšší kvůli víceprůchodovým algoritmům, adaptivním prahům, filtrováním nebo nastavováním bloků zájmu (popsané v podkapitole~\ref{sec:blocks}).

Naopak výpočet Hjorthovy mobility má sice po \( i \) iteracích autokorelace (prováděné pomocí \acs{FFT}) složitost \( O(i \cdot N \log N) \), avšak díky své jednoduchosti a absenci větvení může být v praxi rychlejší.

Výsledky odhadu \acs{TF} na základě Hjorthovy mobility jsou popsány v kapitole~\ref{ch:vysledky}, přičemž porovnání rychlosti exekuce algoritmů je uvedeno v~Tab.~\ref{tab:capnobase_comparison} a Tab.~\ref{tab:but_ppg_comparison}.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
%                                    KVALITA                                   %
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Hodnocení kvality PPG signálů}
\label{sec:hjorth_kvalita}
% Vysvětlení co znamenajá mobilita a komplexita a jak se počítají -> vzorec.
% - Mobilita_filtr a Komplexita_filtr
% Vysvětlit jak se počítá SPI
% Jaké prahy jsme nastavili pro hodnocení kvality signálu.
Tato podkapitola popisuje metodu automatického hodnocení kvality \acs{PPG} signálů pomocí Hjorthových deskriptorů s využitím klasifikátoru typu náhodný les (\acs{RF}).
Cílem této analýzy je ověřit, zda kombinace indexu spektrální čistoty (\acs{SPI}) a Shannonovy entropie, postačuje k automatické binární klasifikaci \acs{PPG} signálů na základě jejich kvality definované referenčním algoritmem od Orphanidou z knihovny NeuroKit2~\cite{NeuroKit2}.

\subsection*{Segmentace a předzpracování signálů}
\label{subsec:segmentace_predzpracovani}
% KEEP IN MIND: Nepotlačují se frekvence, ale složky o vyšších/nižších frekvencích.
Klasifikátor byl trénován na signálech ze dvou databází: CapnoBase a \acs{BUT PPG}, jejichž záznamy se liší délkou, jak podrobněji popisujeme v kapitole~\ref{chap:databaze}.

Pro zajištění srovnatelnosti Hjorthových deskriptorů mezi oběma databázemi byly signály z CapnoBase rozděleny na nepřekrývající se segmenty o délce 10~s, což odpovídá délce jednotlivých záznamů v databázi \acs{BUT PPG}.
Tato segmentace zároveň přispívá ke konzistenci vstupních dat a zvyšuje přesnost rozhodování jednotlivých stromů klasifikátoru.

Následně byly signály z CapnoBase převzorkovány na vzorkovací frekvenci 30~Hz, aby odpovídaly frekvenci signálů z databáze \acs{BUT PPG}.
Převzorkování bylo realizováno pomocí funkce \texttt{resample} z knihovny \texttt{scipy}, která implementuje Fourierovu interpolaci.
Jelikož tato metoda neobsahuje předběžnou dolnofrekvenční filtraci, mohlo by při přítomnosti vyšších frekvenčních složek dojít k aliasingu.

Abychom tomuto jevu předešli, aplikovali jsme před převzorkováním dolnopropustný filtr typu Butterworth čtvrtého řádu s mezní frekvencí 14~Hz.
Tím jsme potlačili složky nad polovinou cílové vzorkovací frekvence a zachovali pouze spektrum relevantní pro analýzu srdeční činnosti.

Po sjednocení délky a vzorkovací frekvence byly všechny signály standardizovány~(\ref{eq:standardizace}).
V souladu s postupem uvedeným v podkapitole~\ref{sec:hjorth_mobilita_tf} jsme dále odstranili nízkofrekvenční složky pod 0,5~Hz.
Zde jsme navíc potlačili i složky nad 3,35~Hz (201~tepům za minutu), čímž jsme omezili spektrum pouze na fyziologicky očekávané rozsahy srdeční frekvence.

\subsection*{Výpočet příznaků pro náhodný les}
\label{subsec:rf_features}
% popsat komplexitu a z ní SPI
% komplexita definovaná v Hjorth1970 je ve VUT pojmenována jako "Relativní složitost"
Prvním příznakem je index spektrální čistoty (\acs{SPI}), který je definován jako převrácená hodnota komplexity:
\begin{equation}
	\label{eq:hjorth_SPI}
	SPI = \frac{1}{H_2} = \frac{\sigma_{x'}^2}{\sigma_{x''} \cdot \sigma_{x}} \; [-].
\end{equation}

% komplexita a z ní SPI
Hjorthova komplexita (\acs{H_2}) kvantifikuje míru toho, jak se signál v čase odchyluje od harmonického průběhu.
Je definována jako poměr mobility~(\ref{eq:hjorth_mobility}) první derivace signálu ku mobilitě samotného signálu~\cite{Hjorth1970,Geetika2022}:
\begin{equation}
	\label{eq:hjorth_complexity}
	H_{2} = \sqrt{ \frac{H_1(x')}{H_1(x)} }
	= \sqrt{ \frac{ \text{var}(x'') / \text{var}(x') }{ \text{var}(x') / \text{var}(x) } }
	= \frac{ \sigma_{x''} \cdot \sigma_{x} }{ \sigma_{x'}^2 } \; [-],
\end{equation}
kde $x$, $x'$, $x''$ jsou signál, jeho první derivace a jeho druhá derivace.
$\sigma_x$ označuje směrodatnou odchylku.
Pro čistě harmonický signál, jako je sinusoida, by vycházelo $H_2 = 1$.
S rostoucím podílem vyšších frekvenčních složek se však signál stává proměnlivějším, a tím roste hodnota \( H_2 \).
To znamená, že \acs{SPI}, definovaná jako obrácená hodnota komplexity, bude klesat s rostoucí nepravidelností signálu.

% Shannonova entropie
Druhým příznakem je Shannonova entropie, která měří míru neuspořádanosti signálu na základě jeho rozdělení hodnot.
Jde o metriku založenou na teorii informace, jež vyjadřuje očekávané množství informace potřebné k~popisu jedné hodnoty ze signálu:
\begin{equation}
	\label{eq:shannon_entropy}
	S = - \sum_{i=1}^{N} p_i \cdot \log_2(p_i) \; [\text{bit}],
\end{equation}
kde $p_i$ je pravděpodobnost, že hodnota signálu spadá do $i$-tého intervalu histogramu a $N$ je celkový počet binů.

Pro výpočet histogramu byl signál nejprve normalizován do intervalu $< 0, 1 >$ a~následně rozdělen do $N = 30$ stejně širokých binů.
Tento počet byl zvolen empiricky jako kompromis mezi rozlišením a stabilitou odhadu, při vědomí, že konstantní délka signálu je 10~s a vzorkovací frekvenci 30~Hz.

Shannonova entropie nabývá nízkých hodnot u pravidelných signálů s úzkým rozdělením (např. téměř periodická sinusoida),
zatímco chaotické nebo arteficiální signály, jejichž hodnoty se rozprostírají napříč celým intervalem, vykazují vyšší entropii.

% Standardizace na konci
Oba příznaky jsou standardizovány pomocí funkce \texttt{StandardScaler}, aby byl zajištěn jejich jednotný váhový vliv při klasifikaci.

\subsection*{Náhodný les}
\label{subsec:random_forest}
% Klasifikátor je Random Forest, který je vhodný pro zpracování malého počtu příznaků.
% příznak == feature
% paramtery = vstupy do RandomForestClassifier class-y
% Vysvětlit jak funguje Random Forest
% Stratifikace = zajištění stejného poměru tříd v trénovací a testovací sadě
% výsledky hodnotíme pomocí F1 skóre z Cross-Validation
Pro odhad kvality signálů jsme použili již zmíněný klasifikátor náhodný les (\acs{RF}), který tvoří sadu rozhodovacích stromů a kombinuje jejich výstupy hlasováním.
Na rozdíl od lineárních modelů dokáže zachytit i nelineární vztahy mezi příznaky.

% parametry a jejich optimalizace
Použili jsme implementaci \texttt{RandomForestClassifier} z knihovny \texttt{scikit-learn} s výchozími parametry: \texttt{n\_estimators} = 100 (počet stromů), \texttt{max\_depth} = 5 (maximální hloubka stromu) a \texttt{max\_features} = \texttt{sqrt} (pro každý uzel se testuje náhodně vybraná odmocnina z celkového počtu příznaků).
Optimalizace těchto parametrů byla provedena pomocí metody \texttt{GridSearchCV} ze~stejné knihovny, která systematicky vybírá nejlepší kombinace z~námi předdefinovaných hodnot parametrů.
Pro~zajištění deterministického chování jsme parametr náhodné inicializace nastavili na~hodnotu \texttt{random\_state = 42}.

% rozdělení dat
Rozdělení datasetu do trénovací a testovací množiny proběhlo v poměru 60~\% ku 40~\%, přičemž jsme použili stratifikaci, abychom zachovali poměr tříd (kvalitní/nekvalitní signály).
Jelikož datová sada vykazovala nevyváženost tříd, aktivovali jsme parametr \texttt{class\_weight='balanced'}, který upravuje váhy jednotlivých tříd podle jejich četnosti.
To zajišťuje, že model nebude preferovat většinovou třídu, ať~už kvalitní nebo nekvalitní.

Jednou z výhod \acs{RF} je možnost kvantifikovat důležitost jednotlivých příznaků na základě jejich vlivu na rozhodování stromů, což přispívá k interpretovatelnosti modelu a transparentnosti výsledků, jak je zobrazeno na Obr.~\ref{fig:hjorth_feature_importance}.

\begin{figure}[ht]
	\centering
	\includegraphics[width=0.8\textwidth]{./obrazky/quality/feature_importance.png}
	\caption[Důležitost příznaků pro klasifikaci kvality signálů pomocí náhodného lesa]{Důležitost příznaků pro klasifikaci kvality signálů pomocí náhodného lesa.}
	\label{fig:hjorth_feature_importance}
\end{figure}

% cross-validation
Výkonnost modelu jsme hodnotili pomocí pětinásobného křížového ověření, což umožňuje stabilní odhad generalizační chyby bez závislosti na konkrétním rozdělení dat.
Jako hlavní metriku jsme zvolili $F_1$ skóre, které je definované jako harmonický průměr mezi přesností (\acs{PPV}) a citlivostí (\acs{Se}).

Výstupem modelu je pravděpodobnostní binární skóre kvality signálů.
To lze chápat jako hlasování lesa o~každém testovaném signálu, zda je daný signál kvalitní nebo ne.

\subsection*{Referenční hodnota kvality}
\label{subsec:referencni_hodnota_kvality}
% nevěříme referenční hodnotě kvality z databáze BUT PPG
% Orphanidou et al. 2015 - adaptivní porovnávání tvaru pulzních vln
% NeuroKit2 - implementace
Databáze \acs{BUT PPG}~\cite{BUT_PPG,BUT_PPG_database} poskytuje binární anotace kvality signálů založené na schopnosti odhadnout tepovou frekvenci z~\acs{PPG}.
Segment je označen jako kvalitní, pokud alespoň tři z~pěti expertů určili \acs{TF} s~absolutní chybou do 5~tepů za minutu vůči referenci z~\acs{EKG}.
Tato anotace však vychází z~lidského úsudku a konkrétní implementace referenčního algoritmu, což omezuje její objektivitu a opakovatelnost.

Proto jsme se rozhodli použít alternativní metodu hodnocení kvality signálů založenou na práci Orphanidou et al.~\cite{Orphanidou2015} a její implementaci v knihovně \texttt{NeuroKit2}~\cite{NeuroKit2}.
Zvolený algoritmus posuzuje kvalitu signálu na základě tzv. adaptivního porovnávání tvaru pulzních vln.

V první fázi algoritmus aplikuje heuristická pravidla, která ověřují, zda se inter-beat intervaly a srdeční frekvence nachází ve~fyziologicky věrohodném rozmezí.
Pokud tyto pravidla nejsou splněny, je segment automaticky označen jako nekvalitní.
Ve druhé fázi se detekují jednotlivé pulzy v~signálu, vytvoří se průměrná šablona pulzní vlny a následně se spočítá korelační koeficient mezi touto šablonou a každým detekovaným pulzem.
Průměrná korelace slouží jako měřítko morfologické pravidelnosti a stability v~čase.

Výstupem je spojité skóre kvality pro každý pulz v rozsahu $<0,1>$, kde vyšší hodnoty značí vyšší míru podobnosti mezi pulzy.
Pro účely binární klasifikace jsme vypočítali průměrné skóre z výstupního řetězce hodnot a následně jsme zvolili prahovou hodnotu $0,9$, což odpovídá vysoké kvalitě signálu.
Tato metoda je plně automatická, replikovatelná a vhodná pro trénování algoritmů založených na strojovém učení.

Obr.~\ref{fig:orphanidou_mismatch} ukazuje rozptyl skóre kvality dle Orphanidou pro celou \acs{BUT PPG} databázi a jejich vztah k binární anotaci.
Je patrné, že se hodnoty kvalit neshodují.
Např. Obr.~\ref{fig:bad_quality_passed} zobrazuje jeden ze signálů, který byl experty označen jako kvalitní, ale hodnota kvality dle Orphanidou je přibližně 0,59.
Chyba referenčního odhadu \acs{TF} je u tohoto signálu 26~tepů za minutu.

Z těchto důvodů považujeme skóre podle Orphanidou za vhodnější základ pro trénink modelu automatického hodnocení kvality PPG signálu.

Úspěšnost algoritmů odhadující \acs{TF} budeme hodnotit pomocí obou referenčních hodnot kvality.
Výsledky těchto algoritmů budou popsány v kapitole~\ref{ch:vysledky}.

\begin{figure}[ht]
	\centering
	\includegraphics[width=1\textwidth]{./obrazky/quality/good_but_not_good.png}
	\caption[Signál označený databází za kvalitní]{Příklad signálu označeného jako kvalitní, přestože obsahuje silné artefakty a vykazuje vysokou chybu odhadu \acs{TF}.}
	\label{fig:bad_quality_passed}
\end{figure}

\begin{figure}[ht]
	\centering
	\includegraphics[width=1\textwidth]{./obrazky/quality/Orphanidou_Ref_Q.png}
	\caption[Porovnání kvality dle Orphanidou a referenční anotace z databáze \acs{BUT PPG}]{Porovnání kvality dle Orphanidou a referenční anotace z databáze \acs{BUT PPG}.}
	\label{fig:orphanidou_mismatch}
\end{figure}
