\chapter{Srdeční tep}
\label{chap:srdecni_tep}

Srdeční tep, nazývaný též pulz, představuje jeden z nejzákladnějších zevních projevů srdeční činnosti.
Jedná se o tlakovou vlnu, která vzniká při systole (stahu) srdce a šíří se krevním řečištěm do celého těla.
Tuto tlakovou vlnu lze vnímat (tzv. palpačně) na povrchu těla, konkrétně v~místech, kde vedou tepny v~relativně mělkých oblastech (např.~na zápěstí - a.~radialis, na krku - a.~carotis, apod.)~\cite{ENIKÖ, ucebniceFyziologie}.

Význam srdečního tepu a jeho frekvence (počtu úderů za minutu) je zásadní v~klinické praxi i ve výzkumu.
Vzhledem k tomu, že tepová vlna vychází přímo z cyklické práce srdce, poskytuje nám relativně přesnou a snadno dostupnou informaci o srdeční aktivitě.
Srdeční tep i jeho variabilita se dnes běžně využívají k orientačnímu posouzení kardiovaskulárního zdraví a k monitorování reakce kardiovaskulárního systému na různé podněty a zátěž~\cite{faktoryOvlivnujiciTep}.

% ----------------------------------------------------------------------- %
\section{Srdeční tepová frekvence}
\label{sec:STF}

\acl{TF} (\acs{TF}) je běžně užívanou veličinou pro základní posouzení srdeční činnosti.
Je definována jako počet srdečních cyklů (systol a diastol) za jednu minutu.
U zdravého dospělého jedince v~klidovém stavu se nejčastěji pohybuje v~rozmezí 60 až 90 úderů za minutu.
Maximální rozsah \acs{TF} lze vypočítat, když se vezme v~potaz pohlaví, věk a váha~\cite{ENIKÖ}. 
Obecně se ale považují za hraniční hodnoty 30 až 200 úderů za minutu~\cite{PyPPG}.
Pro klidový stav jsou hodnoty pod 60 úderů za minutu jsou označovány jako bradykardie, nad 90 úderů za minutu pak hovoříme o tachykardii~\cite{ENIKÖ, vnitrniLekarstviVKostce}.

Důležitým aspektem ovlivňující \acs{TF} je i pravidelnost srdečního rytmu.
Pravidelné intervaly mezi jednotlivými údery signalizují rovnoměrné srdeční stahy.
Nepravidelnosti se označují jako arytmie, které mohou poukazovat na různá onemocnění, např.~fibrilace síní či extrasystoly~\cite{ENIKÖ}.

% ----------------------------------------------------------------------- %
\section{Faktory ovlivňující tepovou frekvenci}

\acs{TF} může kolísat v~závislosti na mnoha faktorech, které lze rozdělit na vnitřní (endogenní) a vnější (exogenní).
K vnitřním faktorům patří například momentální zdravotní stav, tělesná kondice, hormonální vlivy nebo genetické predispozice.
Mezi vnější faktory lze řadit fyzickou aktivitu, působení stresu, emoční zátěž či užití stimulantů (např.~kofein, nikotin)~\cite{faktoryOvlivnujiciTep}.

Významným determinantem srdečního tepu je obecně fyzická aktivita - během cvičení či zvýšené tělesné námahy musí organismus zajistit vyšší přísun kyslíku a živin do pracovních svalů, čehož dosahuje zrychlenou srdeční aktivitou.
Podobně i stresové situace či emoční reakce vedou ke stimulaci sympatického nervového systému, jenž zvyšuje srdeční tep.
Naopak parasympatický nervový systém v~klidových stavech srdeční činnost brzdí~\cite{faktoryOvlivnujiciTep}.

% ----------------------------------------------------------------------- %
\section{Měření srdečního tepu}

Existuje řada způsobů, jak srdeční tep měřit a kvantifikovat.
Základní dělení vychází z rozlišení mezi manuálními a instrumentálními metodami.

Tradičním, jednoduchým a dostupným postupem manuálního měření je palpační vyšetření tepu.
Při něm se prsty (typicky ukazovák a prostředník) přiloží na vhodnou tepnu, často vřetenní tepnu na zápěstí (a.~radialis), a po stanovenou dobu se počítají údery.
Manuální metoda je i přes svoji jednoduchost relativně spolehlivá, avšak může být náchylná k chybě při nepravidelném rytmu nebo nepozornosti vyšetřujícího~\cite{vnitrniLekarstviVKostce}.

Instrumentální metoda je taková, která využívá moderní přístroje, jako jsou fitness náramky, chytré hodinky či specializované pulzmetry, umožňují pohodlné, dlouhodobé a relativně přesné měření srdečního tepu.
Často využívají principu fotopletysmografie (PPG), kdy senzor vyhodnocuje změny průtoku krve podle odrazivosti světla ve tkáni.
Přesnost a citlivost takových zařízení se v~posledních letech výrazně zlepšila.
Ve sportovním tréninku se uplatňují také hrudní pásy, které snímají EKG a monitorují tep spolehlivě i při vyšších zátěžích.

Výsledkem měření je výše popsaná tepová frekvence~(\ref{sec:STF}), vyjádřená v~početech úderů za minutu.
Moderní přístroje nabízejí trvalé monitorování s automatickým záznamem tepové frekvence, což usnadňuje dlouhodobé sledování a vyhodnocování dat.
